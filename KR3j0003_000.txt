# -*- mode: mandoku-view; -*-
#+TITLE: 子華子
#+DATE: 2015-08-24 23:19:10.519666
#+PROPERTY: ID KR3j0003
#+PROPERTY: BASEEDITION WYG    
#+PROPERTY: JUAN 提要
<pb:KR3j0003_WYG_000-1a>¶
欽定四庫全書　　　　　子部十¶
　子華子　　　　　　　　雜家類一(雜學之屬/)¶
　　提要¶
　　　　(臣/)等謹案子華子二卷舊本題晉人程本撰¶
　　　　按程本之名見於家語子華子之名見於列¶
　　　　子本非一人吕氏春秋引子華子者凡三見¶
　　　　髙誘以為古體道人是秦以前原有子華子¶
　　　　書然漢志已不著録則劉向時其書亡矣此¶
<pb:KR3j0003_WYG_000-1b>¶
　　　　本出自宋南渡後始刋板于會稽晁公武以¶
　　　　其多用字説指為元豐後舉子所作朱子以¶
　　　　其出於越中指為王銍姚寛輩所託而又疑¶
　　　　非二人所及周氏涉筆則據其神氣一篇指¶
　　　　為黨禁未開之時不得志者所為今觀其書¶
　　　　多采掇黄老之言而㕘以術數之説吕氏春¶
　　　　秋貴生篇一條今在陽城渠胥問篇中知度¶
　　　　篇一條今在虎會問篇中審為篇一條則故¶
<pb:KR3j0003_WYG_000-2a>¶
　　　　佚不載以掩剽剟之迹頗巧于作偽然商𣙜¶
　　　　治道大㫖皆不詭于聖賢其論黄帝鑄鼎一¶
　　　　條以為古人之寓言足正方士之謬其論唐¶
　　　　堯土階一條謂聖人不徒貴儉而貴有禮尤¶
　　　　足砭墨家之偏其文雖稍涉漫衍而縱横博¶
　　　　辯亦往往可喜殆能文之士發憤著書託其¶
　　　　名于古人者觀篇末自叙世系以程出于趙¶
　　　　睠睠不忘其宗屬其子勿有二心以事主則¶
<pb:KR3j0003_WYG_000-2b>¶
　　　　明寓宋姓其殆熙寧紹聖之間宗子之忤時¶
　　　　不仕者乎諸子之書偽本不一然此最有理¶
　　　　致文彩辨其為贋則可以其贋而廢之則不¶
　　　　可陳振孫謂其文不古而亦有可觀當出近¶
　　　　世能言之流實為公論晁公武以謬誤淺陋¶
　　　　譏之過矣乾隆四十二年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR3j0003_WYG_000-3a>¶
子華子原序¶
䕶左都水使者光禄大夫臣向言所校讎中子華子書¶
凡二十有四篇以相校復重十有四篇定著十篇皆以¶
殺青書可繕寫子華子程氏名本字子華晉人也晉自¶
頃公失政政在六卿趙簡子始得志招徠賢儁之士為¶
其家臣子華子生於是時博學能通墳典丘索及故府¶
傳記之書性闓爽善持論不肯茍容於諸侯聚徒著書¶
自號程子名稱籍甚聞於諸侯孔子遇諸郯歎曰天下¶
<pb:KR3j0003_WYG_000-3b>¶
之賢士也簡子欲仕諸朝而不能致乃遣使者奉纁幣¶
聘以為爵執圭是時簡子殺竇犢及舜華孔子為作臨¶
河之操子華子亦逡巡不肯起簡子大怒將脅之以兵¶
子華子去而之齊齊景公不能用也子華子館於晏氏¶
更題其書曰子華子簡子卒襄子立子華子反於晉時¶
已老矣遂不復仕以卒今其書編離簡斷以是門人弟¶
子共相綴隨紀其所聞而無次叙非子故所著之書也¶
大抵子華子以道徳為指歸而經紀以仁義存誠養操¶
<pb:KR3j0003_WYG_000-4a>¶
不苟於售唯孔子然後知其賢齊大夫晏平仲與之為¶
乆要之交當時諸侯以勢相軋爭結怨連禍日以權譎¶
為事子華子之言如持水納石不相醻荅卒以不遇可¶
為酸鼻謹日録臣向昧死上¶
　¶
　¶
　¶
　¶
<pb:KR3j0003_WYG_000-4b>¶
　¶
　¶
　¶
　¶
　¶
　¶
　¶
　子華子原序¶
